
{
    "date": "2022-04-01",
    "subject": "La buona battaglia 🙆 #4",
    "content": "<div style=\"max-width: 600px; font-size:18px; line-height: 1.6; padding: 30px 30px; font-family: Georgia, serif\"><p>Carissimi</p><p>nuovo appuntamento con la <em>newsletter di 5pani2pesci</em> 😉  Siamo strafelici per l’entusiasmo che stiamo ricevendo per questa iniziativa. Sono morto dal ridere quando la scorsa settimana una ragazza ha ricondiviso la newsletter su ig scrivendo <em>Friday is the new Monday</em> 😆 Bando alle ciance, iniziamo… e ricorda!</p><p>Qui si pensa e si opera al contrario</p><p>Se questa email ti è stata inviata da un amico, puoi <a href=\"https://5p2p.it\">iscriverti alla Newsletter qui</a>.</p><p>Buona lettura</p><p>Francesco</p><hr><h2>La buona battaglia 🙆</h2><h3>… e non è un pesce d’Aprile</h3><p>A me piace moltissimo leggere. Ma non è sempre stato così. Quando nell’estate del quarto liceo, lessi <em>Asimov</em> che spiegava l’origine dell’universo partendo dai costituenti fondamentali della materia e le sue forze, rimasi affascinato. E per la prima volta in vita mia, mi appassionai ad un libro.</p><p>Da allora, sono sempre stato un cacciatore di buoni libri.</p><p>Eh sì, non sono il tipo da finire un libro a tutti i costi. Ho quell’innata propensione a pensare che il mio tempo sia importante e se un libro non mi appassiona fino al midollo, è facile che venga parcheggiato a metà in qualche angolo buio.</p><p>Ma con <a href=\"https://amzn.to/3JQ0JP6\">La buona battaglia</a> non è stato così. È arrivato a casa nostra un po’ per caso, grazie ad una regalo inaspettato di una nostra amica (beh … veramente lo ha regalato ad Ale 😅 ma d’altra parte il mio regalo di compleanno lo sta leggendo lei…).</p><p>Quello della buona battaglia è un concetto affascinante. Ne parla tanto San Paolo, descrivendo la vita come una gara verso un traguardo:</p><blockquote><p>Ho combattuto la buona battaglia, ho terminato la mia corsa, ho conservato la fede – 2Tm14</p></blockquote><p>e mi ha sempre aiutato a proiettare la mia vita in una prospettiva assolutamente diversa da ciò che sperimento intorno a me. Il frastuono del quotidiano, lo stress delle cose da fare, i dubbi e i pentimenti per i nostri peccati ed i nostri fallimenti – tutto – acquista nuova prospettiva di fronte alla <em>corsa della vita</em>.</p><p>Lo sguardo verso le nostre cadute  è sempre impastato di senso di colpa e peso della nostra incapacità. Come se vivere secondo il <em>Regno di Dio</em> fosse questione di sforzo, di capacità… <strong>di farcela</strong>. Allora, se non sei abbastanza bravo, <em>cadi</em>. Se non sei abbastanza forte, <em>cadi</em>. Se non ci credi abbastanza, <em>cadi</em>.</p><p>In questa mentalità, Dio diventa un semplice giudice supremo dei nostri peccati. Esterno da noi – lontano – pronto a puntare il dito. Eppure qualcosa non torna … Dio non è nato in una mangiatoia? Non mi ha lavato i piedi? Non è salito sulla croce <strong>per me</strong>?</p><p>Questa vita di fede assomiglia ad un <em>immane sforzo spirituale</em>, tutto appoggiato sulle nostre spalle, sulla nostra capacità di <strong>tenere duro</strong>. Dove, se ce la facciamo, siamo stati bravi. Altrimenti… sperimentiamo il fallimento, la caduta, sperimentiamo l’inadeguatezza della nostra umanità.</p><p>E la Grazia?</p><p>E la Grazia di Dio come entra in questa equazione?</p><p>Come si concilia la frase di San Paolo “è quando sono debole, è allora che sono forte” (cf. 2Cor12) con tutto questo? San Paolo non parla di <em>essere bravi</em>. È qualcosa di diverso. Parla di essere radicati in qualcosa di più grande, che copre la mia inadeguatezza, i miei dubbi, i miei passi falsi, i miei peccati, le mie vigliaccherie, le mie fragilità e la mia pochezza.</p><p>L’uomo che si salva per mezzo delle sue capacità, è un uomo solo.</p><p>L’uomo che accoglie il limite della sua fragilità e lo rimette a Dio, è un salvato.</p><p>È per questo che parliamo spesso del problema di <em>essere bravi ragazzi</em> (che non ha nulla a che vedere con la fede e la salvezza, <a href=\"https://5p2p.buzzsprout.com/1674844/10324433-qui-si-pensa-e-si-opera-al-contrario\">ne abbiamo parlato nell’ultimo podcast</a>). È per questo che siamo convinti che sia meglio <em>sbagliare con le proprie gambe, che fare la cosa giusta con l’entusiasmo di qualcun altro</em>.</p><p>La chiave di lettura di tutto questo non è di <em>lanciarsi allo sbaraglio</em> come va, va. Ma piuttosto fondare la propria vita su un concetto diverso da quello di <em>essere bravi</em> e <em>fare le cose per bene</em>. Dice Gesù in Matteo 24 (anche in Mt10 e Mc13):</p><blockquote><p>Chi avrà perseverato fino alla fine sarà salvato – Mt24</p></blockquote><p>La chiave di lettura è questa <strong>perseveranza</strong>, cioè continuare a credere che si può combattere la <strong>buona battaglia</strong>, che c’è un traguardo alla fine della nostra vita, che c’è un premio da ricevere, che c’è un Incontro che ci aspetta.</p><blockquote><p>Ho combattuto la buona battaglia, ho terminato la mia corsa, ho conservato la fede – 2Tm14</p></blockquote><p>Ho conservato la fede! La battaglia è questa, è mantenere fisso l’obiettivo – non mollare mai il bersaglio – nonostante le cadute e le nostre infedeltà (<em>se siamo infedeli, lui rimane fedele, perché non può rinnegare se stesso</em> – 2Tm2)</p><p>Questa è la nostra forza, è la nostra speranza. E di fronte alle delusioni della vita, di fronte alle cadute e alle incomprensioni ci rimane questa <strong>certezza</strong>.</p><p>Tutto questo – impastato di vita concreta – diventa cammino.</p><p>L’altro giorno mi ha scritto una ragazza, che a pochi mesi dal matrimonio sta affrontando una grande prova ed è arrivata alla conclusione che di fronte alla domanda “ma perché a me Signore?”, si può rispondere:</p><p>“Qui stiamo facendo la storia, qui si impara ad amare da Dio!”</p><p>È così.</p><p>Non c’è da sforzarsi di essere bravi, c’è da <strong>aprire le braccia</strong> e <strong>accogliere Dio</strong>. Tutto questo non avviene in maniera magica come lo vorremmo noi, ma attraverso il Getsemani delle nostre difficoltà, e la morte del nostro peccato. Proprio dentro tutto questo – ai nostri occhi follia – si cela la porta per entrare nella Gloria della Sua Risurrezione.</p><p>Abbi il coraggio della buona battaglia.</p><p><em>Il rischio è che tu possa essere felice</em>.</p><p>Buon cammino</p><p>F</p><p>PS. Ringrazio di cuore <em>Susanna Bo</em> per aver raccontato la sua storia nel libro “La buona battaglia”. Nelle sue parole ho ritrovato l’essenza della fede, della perseveranza, dell’accettazione del limite e della serietà della buona battaglia. È un libro che vale la pena leggere.</p><p>Grazie Susanna.</p><hr><p>😘 Se questa newsletter ti piace <strong>facciamola conoscere</strong> a tutti! Fai uno screenshot o condividi una frase che ti è piaciuta nelle storie di instagram taggando <a href=\"https://www.instagram.com/5pani2pesci/\">@5pani2pesci</a> – oppure – inoltra questa email ad un amico!</p><p>La bellezza vale la pena condividerla!</p><hr><h3>Ora et Labora Experience</h3><p>A chi volesse sostenere questa iniziativa può lasciare una offerta tramite <a href=\"https://bit.ly/offri-un-caffe\">Offri un caffè</a>. Inoltre stiamo pensando ad un modo per partecipare nella preghiera per chi sta a casa.</p><p><em>Stay tuned</em></p><hr><h3>Fridays for Fasting</h3><p>✅ Vi ricordo che – nonostante i nostri disastri – continua la challenge della quaresima <strong>Fridays for Fasting</strong>, seguendo l’esortazione dell’evangelista Matteo, viviamo tutti i venerdì di quaresima nel <strong>digiuno</strong> per pregare per l’attuale situazione di guerra e fine pandemia, ma soprattutto affinché “questi tempi vengano accorciati” e che possa “manifestarsi la Gloria di Dio” (Mt24).</p></div>"
}
