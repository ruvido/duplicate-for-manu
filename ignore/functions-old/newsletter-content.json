



{
    "date": "2022-07-29",
    "subject": "Il Perdono di Assisi 😍 #19",
    "content": "<div style='max-width: 600px; font-size:18px; line-height: 1.6; padding: 30px 30px; font-family: Georgia, serif'><p>Carissimi</p><p>bentornati ad un nuovo numero della ✨ newsletter di 5pani2pesci ✨</p><p>Oggi ho una <em>buona</em> e una <em>cattiva</em> notizia.</p><p>Iniziamo dalla buona 😆</p><p>Fra pochi giorni si celebra il <strong>Perdono di Assisi</strong>. È una festa cara a tutti i Francescani e per noi in particolare. Infatti proprio durante la <a href=\"http://5p2p.it/2013/07/15/marcia2002.html\">Marcia Francescana del 2002</a>) (cammino che culmina proprio ad Assisi con la festa del Perdono) io ed Ale ci siamo incontrati per la prima volta – <em>che te lo dico affa’!</em></p><p>La buona notizia però non era questa 😅 … ma  che il Perdono di Assisi può essere ricevuto da ognuno di noi anche non essendo fisicamente ad Assisi e senza aver partecipato alla marcia – molto potente!</p><p>In questa newsletter vi raccontiamo come fare 🙋</p><p>La <em>brutta</em> notizia invece è che questo è l’ultimo numero della newsletter prima del <em>break estivo</em>. Come ogni anno nel mese di Agosto, fino all’inizio della scuola circa, ci prendiamo una pausa per rimettere insieme il lavoro fatto, fare programmi futuri e ricaricarci come famiglia (<em>je la faremo??</em> 😅). Lo stesso vale anche per il podcast, il prossimo lunedì sarà l’ultimo episodio per questa stagione.</p><p>Quindi – buon riposo anche a voi in questo tempo estivo, ricaricatevi, fate tutto quello che dovete fare e fate memoria delle cose belle che il Signore ha fatto per voi in questo tempo (sono tante, fidati).</p><p>Qui si pensa e si opera al contrario 🙀</p><p>Buona lettura</p><p>Francesco</p><p>Se questa email ti è stata inviata da un amico, puoi <a href=\"https://5p2p.it\">iscriverti  alla Newsletter qui</a>.</p><hr><h2>Il Perdono di Assisi 😍</h2><h3>Per chi non conosce la Marcia Francescana forse non sa che fra pochi giorni si celebra il Perdono di Assisi.</h3><p>Il 2 Agosto è un giorno speciale. Non solo perché i marciatori faranno il loro ingresso in Porziuncola (<a href=\"http://5p2p.it/2013/07/15/marcia2002.html\">come anche noi nel 2002</a>) ma perché appunto ad Assisi si celebra <strong>l’indulgenza del Perdono</strong> chiesta proprio da Santo Francesco al papa. C’è una immagine proprio in Porziuncola che ritrae Francesco che annuncia al popolo di Assisi la notizia (sulla destra si vede la Porziuncola). Francesco tiene in mano un cartello con scritto:</p><blockquote><p>haec est portae vitae aeternae</p></blockquote><p><strong>Questa è la porta della vita eterna.</strong></p><p>Infatti l’indulgenza plenaria rappresenta la remissione della pena temporale di tutti i peccati – in pratica <em>la tua anima rimessa a nuovo come al giorno del battesimo</em> (!).</p><p>Ognuno può acquisire l’indulgenza per se stesso o per un defunto, come indica la Chiesa.</p><p>Non tutti sanno però che per ottenere il <em>Perdono di Assisi</em> non è né necessario aver partecipato alla marcia, né essere fisicamente ad Assisi. <strong>Tutti possono ricevere il Perdono</strong>. Infatti le condizioni sono le stesse come per tutte le altre indulgenze plenarie:</p><ul><li><p>il desiderio di distaccarsi affettivamente da qualsiasi peccato</p></li><li><p>il sacramento della confessione (negli otto giorni precedenti o seguenti)</p></li><li><p>la partecipazione alla Messa, facendo la Comunione.</p></li><li><p>la visita alla Porziuncola (o altra chiesa francescana o parrocchiale) per recitare il <em>credo</em>, il <em>padre nostro</em>, una preghiera <em>secondo le intenzioni del papa</em> (ad esempio Padre Nostro, Ave Maria, Gloria al Padre).</p></li></ul><p>Queste tre preghiere non sono a caso … infatti servono rispettivamente per riaffermare la propria identità cristiana (credo), la propria dignità di figli di Dio (padre nostro), e la propria appartenenza alla Chiesa (preghiera per il papa).</p><p>L’indulgenza del <em>Perdono di Assisi</em> può essere ottenuta dai fedeli <strong>dal mezzogiorno del 1 agosto alla mezzanotte del 2 agosto</strong>.</p><p>Non perdiamo questa occasione… il rischio è che tu possa essere felice!</p><p>Buon perdono!</p><p>Ci vediamo dopo la pausa estiva 👍</p><p>F</p><hr><p>😘 Se questa newsletter ti piace, facciamola conoscere a tutti! Fai uno screenshot o condividi una frase che ti è piaciuta nelle storie di instagram taggando <a href=\"https://www.instagram.com/5pani2pesci/\">5pani2pesci</a> – oppure – inoltra questa email ad  un amico!</p><p>La bellezza vale la pena condividerla!</p><hr><p>5pani2pesci è completamente finanziato da un <strong>crowdfunding di Provvidenza</strong>, per partecipare con una <em>donazione</em> o un <em>contributo mensile</em> segui il link: <a href=\"https://bit.ly/offri-un-caffe\">Offri un Caffè</a></p></div>"
}
